REGOLAMENTO BILIARDO POOL PALLA 8 (STANDARD)
"PALLA 8" è un gioco a tiri dichiarati. Si utilizzano una bilia battente e 15 bilie numerate dall'1 al 15. Un giocatore deve imbucare le bilie del gruppo numerate dall'1 al 7 (piene), mentre l'altro ha il gruppo di bilie dalla 9 alla 15 (a strisce). Il giocatore che imbuca prima il suo gruppo e poi la bilia numero 8 in maniera regolamentare vince la partita...
<br><br>
1 - SCOPO DELLA PARTITA
"PALLA 8" è un gioco a tiri dichiarati. Si utilizzano una bilia battente e 15 bilie numerate dall'1 al 15. Un giocatore deve imbucare le bilie del gruppo numerate dall'1 al 7 (piene), mentre l'altro ha il gruppo di bilie dalla 9 alla 15 (a strisce). Il giocatore che imbuca prima il suo gruppo e poi la bilia numero 8 in maniera regolamentare vince la partita.
<br><br>
2 - CALL SHOT (TIRO DICHIARATO)
Nel tiro dichiarato le bilie ovvie e le buche non devono essere indicate. E' nel diritto dell'avversario richiedere l'indicazione della bilia e della buca qualora non sia sicuro del colpo che si stia effettuando. Tiri di sponda o di carambola non sono considerati ovvii e bisogna indicare sia la bilia numerata che la buca considerata. Quando il tiro è dichiarato non è mai necessario indicare i dettagli come il numero delle sponde, rimpalli, carambole, ecc. Le bilie imbucate commettendo fallo rimangono in buca, indipendentemente dal fatto che siano del gruppo del tiratore o di quello del suo avversario. Il tiro di apertura (spaccata) non è considerato un tiro dichiarato. Il giocatore che ha aperto la partita ha diritto a continuare a tirare solo se durante la spaccata ha imbucato in maniera regolamentere una o più bilie numerate.
<br><br>
3 - POSIZIONAMENTO DELLE BILIE (TRIANGOLO)
Per il tiro di apertura (spaccata) le bilie devono essere raccolte in un triangolo a fondo tavolo. La prima bilia deve essere posizionata sul punto medio della linea di fondo, la bilia numero 8 al centro del triangolo, una bilia piena in un angolo e una bilia a strisce nell'altro.
<br><br>
4 - APERTURA ALTERNATA
Il vincitore di una partita ha la possibilità di aprire il gioco nella partita successiva. Durante le competizioni ufficiali i giocatori si alternano nell'apertura in ogni partita successiva.
<br><br>
5 - FALLO CAUSATO DA COLPI DI JUMP E DI MASSE'
Mentre i falli causati dalla bilia battente sono i soli considerati quando una partita non è diretta da un arbitro, il giocatore deve sapere che sarà considerato fallo se, durante il tentativo di far saltare, curvare o fare massè con la bilia battente attorno o sopra una bilia ostacolo numerata, questa verrà spostata (indifferentemente dal fatto che ciò avvenga a causa di colpi di mano, colpi accompagnati, ecc...).
<br><br>
6 - TIRO DI APERTURA VALIDO
(Definizione) Per eseguire un tiro di apertura valido il tiratore, con la bilia battente dentro l'area delimitata dalla linea di testa (primo quarto di tavolo), deve imbucare una bilia oppure far toccare la sponda ad almeno quattro bilie. Se fallisce nell'eseguire un'apertura regolamentare, è considerato fallo e l'altro giocatore ha la possibilità di accettare la disposizione delle bilie e tirare oppure far ricomporre il triangolo e scegliere se riaprire la partita o farla riaprire all'avversario.
<br><br>
7 - BILIA BIANCA IN BUCA DURANTE UN APERTURA VALIDA
Se un giocatore manda la bilia bianca in buca durante il tiro di apertura tutte le bilie imbucate rimangono in buca ad eccezione della bilia 8 (vedi regola 9) mentre è fallo se il gioco rimane aperto (vedi regola 10). 
N.B.: Il giocatore entrante ha la bilia battente in mano e può tirare da dietro la linea di testa, ma non può tirare le bilie che si trovano dietro a questa, a meno che non colpisca regolarmente una bilia che si trova al di sopra della linea di testa per poi tornare indietro con la battente e colpire la bilia altrimenti non giocabile.
<br><br>
8 - UNA BILIA SALTATA DAL TAVOLO DURANTE L'APERTURA
Se un giocatore fa saltare una bilia fuori dal tavolo durante l'apertura è fallo e il giocatore entrante ha la possibilità di accettare la disposizione delle bilie e tirare oppure tirare con bilia in mano da dietro la linea di testa.
<br><br>
9 - PALLA 8 IMBUCATA DURANTE L'APERTURA
Se la bilia 8 viene mandata in buca durante l'apertura colui che ha tirato può chiedere di far ricomporre il triangolo o far posizionare la bilia 8 e continuare a tirare. Se il giocatore che apre il gioco commette fallo mentre manda in buca la bilia numero 8, il giocatore entrante ha la possibilità di riaprire o di riposizionare la bilia 8 e cominciare a tirare con la bilia in mano da dietro la linea di testa.
<br><br>
10 - GIOCO APERTO
Il gioco è aperto quando la scelta dei gruppi (a strisce e piene) non è ancora stata fatta. Quando il gioco è aperto è regolamentare colpire prima una bilia piena per imbucare una strisciata o viceversa. NOTA: il gioco è sempre aperto subito dopo l'apertura. Quando il tavolo è aperto, è possibile colpire qualsiasi bilia compresa la numero 8 per imbucare la bilia dichiarata. Tuttavia, quando il gioco è aperto e la bilia numero 8 è la prima ad essere toccata nessuna bilia (piena o strisciata), se imbucata può essere assegnata al tiratore che perde il tiro; ogni bilia imbucata rimane tale e l'avversario continua con il gioco ancora aperto. Con il gioco aperto, tutte le bilie imbucate in maniera regolamentare rimangono in buca.
<br><br>
11 - SCELTA DEL GRUPPO
La scelta relativa alle bilie piene o strisciate non viene determinata dopo l'apertura, anche se bilie di una o di entrambe le serie vengono imbucate. Il gioco è sempre aperto immediatamente dopo l'apertura, la scelta del gruppo è determinata solamente quando un giocatore manda in buca una bilia numerata dichiarandola dopo l'apertura.
<br><br>
12 - TIRO REGOLAMENTARE
(Def.) Durante tutti i tiri (eccettuata l'apertura e quando il gioco è aperto), il giocatore deve colpire una bilia del suo gruppo ed imbucarla.
N.B.: E'permesso al tiratore toccare una o più sponde prima della bilia numerata, tuttavia,dopo essere stata toccata, una bilia numerata deve essere imbucata, oppure la battente o una qualsiasi altra bilia,deve toccare almeno una sponda. Venendo a mancare questa condizione, il tiro sarà considerato irregolare.
<br><br>
13 - "SAFETY" SHOT (DIFESA)
Per ragioni tattiche un giocatore può scegliere di imbucare una bilia numerata ovvia e interrompere il suo turno al tavolo dichiarando "SAFETY" (difesa) in anticipo. Un tiro di difesa è considerato valido solo se il giocatore che intende giocare la difesa, mandando in buca una bilia ovvia, prima di tirare, dichiari al suo avversario l'intenzione di effettuare un tiro di difesa. Se ciò non avviene, e una delle bilie del tiratore viene imbucata, gli verrà intimato di continuare la serie. Qualunque bilia imbucata durante un tiro di difesa rimane in buca.
<br><br>
14 - SEQUENZA DI GIOCO
Un giocatore può continuare a tirare finchè sbaglia nell'imbucare regolarmente una bilia del suo gruppo. Dopo che un giocatore ha regolarmente imbucato tutte le bilie del suo gruppo, tira per mandare in buca la bilia numero 8.
<br><br>
15 - PENALITA' PER FALLI
Il giocatore avversario ottiene la bilia in mano. Ciò significa che la può posizionare in qualsiasi punto del tavolo (deve essere dietro la linea di testa solo in caso di falli commessi durante l'apertura). Questa regola impedisce al giocatore di commettere falli intenzionali che potrebbero svantaggiare il suo avversario. Con la "bilia in mano" il giocatore può usare la mano o qualsiasi parte della stecca (inclusa la punta) per posizionare la battente. Dopo averla posizionata, qualsiasi colpo che provochi un movimento in avanti della bilia sarà considerato fallo a meno che si tratti di un tiro regolamentare.
<br><br>
16 - TIRI DI CARAMBOLA
Sono permessi tiri di carambola; comunque la bilia numero 8 non può essere usata come prima bilia nella carambola eccetto quando il gioco è ancora aperto (vedi regola 10).
<br><br>
17 - BILIE IMBUCATE IN MODO NON REGOLAMENTARE
Si considera imbucata in modo non regolamentare una bilia numerata quando è imbucata nello stesso tiro in cui viene commesso un fallo, o quando la bilia dichiarata non è entrata nella buca designata, o quando una difesa viene dichiarata prima del colpo. Le bilie imbucate in modo non regolamentare rimangono in buca.
<br><br>
18 - BILIE NUMERATE SALTATE FUORI DAL TAVOLO
Se una bilia numerata salta via dal tavolo è fallo e il gioco passa all'avversario con bilia battente in mano, a meno che si tratti della bilia numero 8 che determinerebbe la perdita della partita. Qualunque bilia numerata che salti fuori dal tavolo viene disposta in ordine numerico attenendosi alle regole generali sulla disposizione delle bilie.
<br><br>
19 - COME SI GIOCA LA BILIA 8
Quando si gioca la bilia numero 8 e si commette un fallo, la partita non è persa se la bilia 8 non è stata imbucata o non è saltata fuori dal tavolo. Il giocatore entrante può tirare con la "bilia in mano".
<br><br>
20 - PERDITA DI UNA PARTITA
Un giocatore perde la partita se commette una delle seguenti infrazioni:
a - commette fallo quando imbuca la bilia 8 (escluso il tiro di apertura, art 4 e 9)
b - imbuca la bilia 8 insieme all'ultima bilia del suo gruppo
c - fa saltare la bilia 8 fuori dal tavolo in qualsiasi momento della partita
d - imbuca la bilia 8 in una buca diversa da quella dichiarata
e - imbuca la bilia 8 prima di aver terminato la propria serie.
N.B.: Tutte le infrazioni devono essere notificate al giocatore prima che abbia effettuato il tiro successivo, altrimenti si riterrà che non sia avvenuta alcuna infrazione.
<br><br>
21 - PARTITA IN SITUAZIONE DI STALLO
Se dopo 3 turni consecutivi di gioco da parte di ciascun giocatore (6 turni in totale), nessun giocatore sembra essere intenzionato a chiudere la partita, per non correre il rischio di perderla, è facoltà dell'arbitro far ripetere la partita perchè in fase di stallo, e concedere il tiro d'apertura al giocatore che ha aperto la partita sospesa.
N.B.: Tre falli consecutivi non determinano la perdita della partita.